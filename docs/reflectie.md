# Reflectie

Op donderdag 20 juni hebben wij tijdens het college onze draft gepresenteerd. Daarna ontvingen we zowel feedback van onze TA als peer feedback van groep B1.Een belangrijk punt dat zowel door de tutor als het andere groepje werd opgemerkt, was dat de ranking van de verschillende indexen onduidelijk was. In de conflictindex stond een index van 1 voor veel conflicten, wat negatief is, terwijl in de democratie- en persvrijheidsindex een ranking van 1 juist positief was.

Een aantal visualisaties werkten niet in Jupyter Book omdat het een statische omgeving is en de visualisaties dynamisch waren. Daarom hebben we besloten om nieuwe visualisaties met wereldkaarten te maken. Tijdens de feedbacksessie hebben we dit nieuwe idee voorgelegd aan de TA, en we hebben besloten dit uit te voeren. Later hebben wij ook een e-mail ontvangen met alle feedbackpunten op een rijtje. Deze hebben wij tijdens het werken aan het project steeds bijgehouden en afgestreept wat we gedaan hadden.

## Zelf reflectie

Een belangrijk leermoment voor ons was de toepassing van de Pearson correlatiecoëfficiënt, zoals besproken tijdens het college. Deze correlatie hielp ons om de relatie tussen verschillende variabelen in onze dataset beter te begrijpen, met name in de scatterplots die we hebben gemaakt. Bijvoorbeeld, in onze analyse van persvrijheid versus conflicten, identificeerden we een matige correlatie die eerder niet expliciet was benoemd. Door deze inzichten toe te passen, konden we onze conclusies en aanbevelingen versterken.

Tot slot hebben we geleerd dat het belangrijk is om kritisch te blijven over onze datavisualisaties en analyses, vooral in termen van duidelijkheid, interpretatie van indexen en de keuze van correlatiemethoden. Deze kritische benadering heeft ons geholpen om onze data story te versterken en een beter inzicht te bieden in de complexe dynamiek tussen persvrijheid, conflicten en bestuursvormen wereldwijd.
